Je kunt aan de slag bij
Grote ICT-bedrijven (bijv. Capgemini, Ordina, Sogeti)
Kleinere ICT-bedrijven en startups
Banken en verzekeraars (bijv. Rabobank, A.S.R.)
Industriële bedrijven (bijv. Shell, Akzo, DSM)
Lokale en centrale overheidsorganisaties
Gespecialiseerde ICT-bedrijven (zoals Quintor)
Je kunt ook je eigen bedrijf opzetten of starten als zzp’er 

Ben je goed thuis in de digitale wereld? Ben je qua technische snufjes een early adapter en iedereen altijd een stapje voor? En zoek je een afwisselende opleiding, die past bij jouw interesses? Dan is hbo-ICT wellicht jouw perfecte match, want na het volgen van deze studie heb je talloze mogelijkheden op de arbeidsmarkt.

We hoeven het eigenlijk niet meer te zeggen, maar ICT en software: je vindt het overal. En jij weet dat de maatschappij niet meer zonder kan. Daar komt nog bij dat informatica en alles wat daarbij komt kijken, zijn stoffige imago allang heeft afgeschud. Denk maar aan het ontwikkelen van slimme ICT-toepassingen voor in het dagelijks leven. Of aan de wieg staan van de volgende must-have app. Dat wil je toch?

Maar wat houdt een hbo-ICT opleiding nu precies in? Welke kennis doe je op en in welke functies kom je terecht na het afronden van je studie? En welke mogelijkheden zijn er om door te leren of werkervaring op te doen? Je leest het in dit artikel. 

Als toekomstig ICT’er ontwerp, bouw en onderhoud je software en softwaresystemen. Dit kan gaan over heel complexe besturingssystemen, tot technische apparaten die je praktisch elke dag gebruikt, zoals bijvoorbeeld je navigatiesysteem in de auto, je smart home-apparaten en oneindig veel meer. Eigenlijk alles om het dagelijks leven makkelijker te maken en daarmee mensen te helpen en ondersteunen. Want ook in sectoren als de zorg wordt dagelijks gebruikgemaakt van diverse ICT-oplossingen.

Kies je voor hbo-ICT, dan krijg je feitelijk een combinatie van de beste ICT-opleidingen op hbo-niveau voorgeschoteld, denk aan: informatica en technische informatica, maar ook Informatiedienstverlening en -Management en Business IT & Management. Door onderdelen van deze studies samen te voegen, krijg je een heel compleet pakket van vaardigheden en kennis. Alles om qua digitale ontwikkeling het beste uit jezelf te halen en bedrijven en de samenleving op het digitale vlak toekomstbestendig te maken. 

Jouw motto luidt dan ook: digitale techniek kan gemakkelijker, gebruiksvriendelijker en goedkoper.

De studie zelf duurt vier jaar, tijdens het eerste jaar volg je het basisprogramma. Daarna kun je je specialiseren in bijvoorbeeld: Data Solutions, Software Ontwikkeling, Web Ontwikkeling of Game Ontwerp, Cyber Security, Applied Data Science, ICT & Business.

De beginselen van ICT, zoals:
Programmeren
Werken met databases
Applicaties bouwen
Data-analyse en informatiemanagement
Analyseren van bedrijfsprocessen
ICT-oplossingen toepassen op de (bedrijfs)praktijk.
En vaardigheden als:
Accuraat werken       
Analyseren & adviseren
Communiceren
Innovatief en oplossingsgericht denken
Projectmatig werken & samenwerken
Spreekt het onderdeel informatiemanagement je aan? Dan moet je bij Breinstein zijn. Breinstein heeft een top post-bachelorprogramma, namelijk een Traineeship Informatiemanagement. Tijdens dit traineeship ga je in de praktijk aan de slag met informatiestromen en hoe je die vertaalt en gebruikt in bijvoorbeeld het bedrijfsleven of bij de overheid.

Misschien ben je al bezig met je opleiding hbo-ICT of ben je zelfs al afgestudeerd. Feit blijft: het is fijn te weten wat je mogelijkheden als ICT’er zijn, zodra je dat felbegeerde papiertje op zak hebt. Hieronder lichten we enkele functies uit die je kunt vervullen na de hbo-ICT opleiding.

ICT-consultant
Jij weet hoe ingewikkelde informatiesystemen werken en samenwerken. Hierover informeer en adviseer jij je collega’s en klanten. Zo vervul je al snel een sleutelrol op jouw werkplek.

Software Engineer
Next level software ontwikkelen, dat is echt ‘jouw ding’. Je schrijft je eigen software en je test deze uitvoerig, net zo lang tot je het perfecte programma hebt ontwikkeld.

Beveiligingsspecialist
Dan hebben we het niet over een slotenmaker, maar over iemand die alle ins en outs van digitale beveiliging kent. Want: de ontwikkeling van digitale techniek en beveiliging gaan hand in hand.

Website-ontwikkelaar
Een website-ontwikkelaar, of op zijn Engels web developer, want zo staat het in alle coole vacatures, werkt aan de technische achterkant, de backend van (mobiele) websites. Jij kunt als geen ander de client- of de server-sides programmeren, maar ook voor webdesign of het beheer van webservers draai jij je hand niet om.

Netwerkontwerper
Als netwerkontwerper ben je een architect, maar dan net even anders. Jij bouwt geen huizen, maar digitale netwerken. Je ontwerpt, analyseert en structureert nieuwe en bestaande onderdelen van een netwerk.

Business Intelligence Specialist
Een hele mond vol, maar jouw focus is data. Met jouw scherpe, analytische blik weet jij hoe en waar je de juiste informatie vindt.

We zeiden het al eerder, maar als ICT’er kun je werkelijk overal aan de slag. Misschien ligt je passie wel bij de zorg of ben je een cijfervreter, die in het bedrijfsleven digitale processen op bijvoorbeeld een accountantskantoor wil optimaliseren. Maar ook bij de overheid of in de IT zelf is voldoende mogelijkheid om een passende job te vinden.

